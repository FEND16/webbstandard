# Gruppuppgift - Organizationer inom Webbstandard

## Introduktion 

En webbstandard är är som namnet antyder en standard som ska följas på webben.

>**Standard**
>Fastställd norm eller eller måttstock att förhålla sig till.(sic)

Någon eller några för oss ännu okända personer sitter någonstans i världen och bestämmer hur allting ska fungera när vi använder oss av internet. En eller flera person har bestämt hur t.ex. *HTML5* ska fungera eller hur det är tänkt att det ska fungera. Hur någonting ska fungera på webben är, som vi vet, något högst subjektivt. Alla organisationer och grupper har olika agendor, de vill åstadkomma något och har vissa mål att sträva efter. Samma gäller med alla aktörer inom webbutveckling och standardisering av webben.

Därför kan det vara bra att känna till vilka aktörer som skapar dessa standarder och kritiskt granska dessa. Uppgiften ska ge även vara för er egen skull, informationen som samlas in och presenteras kollektivt är sådant som kommer att behandlas på tentamen.

Dessutom ska resultatet från denna granskning presenteras muntligt för att ge er övning i att presentera ett insamlat material på ett sammanfattat och intresseväckande sätt.

## Uppgift

Ni ska tillsammans i en förbestämd grupp på **4** personer leta fram information om olika aktörer inom webbstandardisering (grupperna finns längst ner i detta dokument). Ni ska skapa en presentation på **max 4 slides** som får ta **max 10 minuter** (Ni får ha stödpapper men den huvudsakliga informationen ska finnas på slidesen) Ni blir tilldelade en utav följande organisationer som ni sedan ska samla information om:

* W3C
* ISO
* WHATWG
* ECMA International

Dessa organisationer jobbar med standardisering på olika sätt i relation till webben. Er uppgift som grupp blir att leta reda på information gällande följande punkter och presentera: 

* Vem/vilka är aktören?
    * Skapare/initiatör
    * Kort om aktörens historia i relation till webben.
    * Framstående medlemmar/företag/organisationer som deltar i arbetet (kortare lista med framstående medlemmar om det hittas)
* Vilka standarder eller andra arbeten har aktören drivit igenom eller driver för tillfället? Vad jobbar de med för specifika projekt? Nämn något
* Vilka ambitioner och arbetsområden aktören har relaterat till webben.
* Hur skapas dessa standarder av aktören? Hur ser arbetsprocessen ut för aktören och vilka får delta?
* Samarbetspartners och hur samarbeten går till?
* Övriga synpunkter och tankar kring den information ni hittat.

## Presentation

Presentationen sker i tvärgrupper på fredag förmiddag 13/1. Ni ska skapa nya grupper med medlemmar från andra grupper och presentera kort vad ni har hittat om organisationen. I varje grupp ska alltså representanter från varje organisation finnas. 

I dessa tvärgrupper ska ni sedan presentera era presentationer för varandra med den information som ni har hittat.

När alla har presenterat ska ni sedan med utgång från den information som delats diskuterade följande punkter:

* Hur har organisationerna påverkat utformandet av webben? Är det någon organisation som har varit mer ledande än den andra? Hur skulle webben påverkas av att vi inte hade dessa organisationer? Eller att organisationerna inte är open source och frivilliga?
* Hur en standard växer fram och vilka som får vara med att delta i utformandet.
* Finns det några motsättningar mellan organisationerna eller mot organisationerna? Är alla nöjda med arbetet?
* Vilken relation har organisationerna till varandra?  (Om en sådan koppling hittas)
* I vilken mån efterföljs standarderna för var och en av organisationerna? Hur förhåller vi oss till dessa standarder?


## Grupper

| Aktör | Grupp 1 | Grupp 2 |
|---|---|---|
| W3C | Annelie Viklund, Nina Sjöberg, Samir Talic, Kevin Larsson, Martin Clavin | Evelina Sundin, Attila Cederbrygd, Martin Alversjö, Mattias Östblom Mohsin Rahman |
| ISO | Andreas Engström, Joanna Högberg, Jesper Engström,  Owen Otabbong |  Max Jander, Emil Fjellström, Anna Hallgren, Martin Blomgren |
| WHATWG | Janaina Marana, Maruf Khan, Liam Öberg, Camilla Tranberg | Maria Kilsved, Nicolas Fuentes, Oscar Gren, Cecilia Minami |
| ECMA | Dante Ulinder,  Magnus Öhrström, Eddie Jostell, Svetlana Slyusareva | Harris Sopovic, Peter Sandqvist, Yoko Andrae, Gustav Sundström |

