# Browser check

En webbläsare använder man varje dag utan att lägga så mycket vikt vid vad det egentligen är. En webbläsare är en produkt som i första hand används för att navigera på internet. Men som vi har upptäckt så använder vi vår webbläsare till mycket mer än att bara besöka hemsidor. Vi använder det t.ex. som vårt främsta debuggingverktyg via __Developer Tools__. Variationen mellan webbläsare är stor men oftast tänker man endast i banorna kring "hur fungerar den här sidan på min webbläsare", även fast man tänker att sidan ska fungera överallt. Det är lätt att man drabbas av __browser bias__ och att man inte har koll på företagt eller organisationen som har tagit fram webbläsaren.

__Målen med denna uppgiften__ är att se över den webbläsaren man mest använder samt se över och vilka alternativ som finns att tillgå. Denna information ska i sin tur ställas mot användarantalet där du ska undersöka vad det är som gör att en webbläsare används mer än en annan och vad detta beror på.

__Målet är också__ att se över vilka företag som står bakom webbläsarna och vad deras mål med webbläsaren är.

## Uppgiften

#### Välja browsers

Du ska individuellt undersöka dessa tre saker:

* Din egen mest använda webbläsare
* En annan webbläsare med hög användningprocent som du inte använder
* En annan webbläsare med lägre användningsprocent (En **uppstickare**)

#### Undersöka browsers

Dessa saker ska du sedan ta fram information om efter att du har valt 3 olika webbläsare och presentera i den skriftliga uppgiften:

* **Vilket företag som står bakom webbläsaren: besök företagets hemsida**
    - Vad har företag mer gjort?
    - Är det profit/non-profit?
    - Vad gör företaget, hur presenterar de sig själva?
    - Vad är din egen bild av företaget i relation till hur de presenterar sig, vad de gjort tidigare samt hur deras hemsida ser ut. _Fritt svar_
* **Hur presenteras själva webbläsaren: besök webbläsaren hemsida**
    - Hur marknadsförs webbläsaren?
    - Tar webbläsaren ställning mot andra webbläsare: _"Vi gör det här bättre än x"_, _"Worlds fastest browser"_ etc.
    - Är det Open Source (är själva koden öppen och tillgänglig för alla) eller får man inte veta så mycket om hur webbläsaren fungerar eller vilka teknologier de använder?
* **Användarantal / Användning**
    - Kolla upp dina olika webbläsare via **CanIUse.com** samt **Statcounter** eller liknande sidor som sammanställer statistik av användningen.
    - Hur stor är anvädningen i procent och i antalet användare
        + Worldwide
        + Sverige
        + Valfritt land

#### Analysera kring

Du ska sedan **testa** de olika webbläsarna och **med hjälp av den information du tidigare tog fram** och göra en kortare analys kring följande saker skriftligt:

* **Vad beror användarantalet på? T.ex om det är lågt eller högt:**
    * Marknadsföring av produkten?
    * Användarvänlighet?
    * Är webbläsaren för nischad? Riktad till en speciell publik eller är den till för alla?
    * Plugins/Extensions/Themes? Kan man utöka webbläsaren enkelt? Är det en stor faktor som spelar in?
    * Andra faktorer som spelar in? Vem som skapat den etc.
* __Har du ändrat uppfattning eller skapat dig en ny uppfattning om någon av webbläsarna som du har undersökt? Varför/Varför inte? Motivera!__

## Inlämning

_Sista inlämningsdag_: **10/2**.

_Betyg_: **G**

_Omfång_: **ca 2 A4 (1,5 i radavstånd) i löpande text**.

_Lämnas in på studentportalen under_: **Individuell skriftlig: Browser Check**

_Lämnas in enligt följande namnmönster och följande format_:

`fornamn_efternamn_browser_check.pdf`


Omfåget är en riktlinje och det som bedöms är om ni bidrar med relevant utsållad information och framförallt relevant analys än att ni copypastear Wikipedia för att fylla ut sidorna.

Denna skriftliga uppgift ska senast vara inne och färdigställd vid kursens slutdatum. Dock så får ni en arbetstillfälle den **27/1** att göra undersökning och göra ett utkast.
